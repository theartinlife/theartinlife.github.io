---
layout: post
title: "Några dikter (2020-2023)"
date: 2024-01-04 09:03:38 +0200
categories: poesi
comments: true
author: Patrik Nygren
tags: [poesi]
---

#### I

<br />
Var börjar din hand? Var slutar den?<br/>
Elden har enkrypterat allt av dig som inte flyger<br/>
utan ett lösenord<br/>
Jag hör dina hemligheter försvinna som viskningar<br/>
såsom molnen släpper taget om dagarna<br/>
och flyger iväg<br/>
Genom mina fingrar rinner ett radband<br/>
av förskjutna tankar:<br/>
<br/>
Dessa ord är spikar med dolda blickar<br/>
Dessa oavbrutna droppar…<br/>
är samma minne som spelas på repeat<br/>
<br/>

#### II

<br/>
Vi möttes i Technotunneln där rälsen slutar mitt i natten. Du frågade om jag behövde något. Jag frågade om du hade något vitt. Du drog fram en blixtlåspåse och hällde vitt pulver över motorhuven, drog fram gränser. Sen slirade vi mållöst runt på parkeringen. Däcken började ryka, smälta, färdas i olika riktningar bort från stillhet. Svarta cirklar ringade in oss (vid något tillfälle; hjärtan). Slutligen la du min hand på ditt lår och jag kunde känna att du trampade ned gasen, ned i marken.<br/>
<br/>
Så tryckte vi tillbaka gökurets fjäder<br/>
som tigern gömde oss i elden<br/>
<br/>
Jag sa: ”Oåtkomligheten är mer åtkomlig än vad den egentligen är”<br/>
Du sa: ”Nej, det är åtkomligheten som är oåtkomlig”<br/>
Jag sa: ”_Whatever_”<br/>

Jag följde dig med blicken. På avstånd började jag se ditt svettiga ansikte. Jag såg att du brann upp, att dina ögon blev för grumliga för att ses, att dina pupiller såsom grodyngel retirerade tillbaka till vattnet. Jag såg ditt leende stiga upp ur en brunn, klättra ut och flyga iväg. Kvar låg din hjärnsubstans på marken som ett
söndertrasat fotoalbum. Från ditt svalg genom hålet i ditt kranium såg jag en liten bit av himlen. Jag såg din blåögdhet, din tomhet.<br/>
<br/>

#### III

<br/>
Det har sagts om spikmattor att de är "_ämnade för de sömniga_”<br/>
jag säger; "_också för de vakna_"<br/>
Jag går fram och tillbaka på denna spikmatta<br/>
och vaknar allt sömnigare<br/>
Klockan kryper närmare intill mig,<br/>
den skär sig in och snart som en cirkelsåg kapar den mina anklar<br/>
<br/>
Jag sa: ”_Jag älskar dig, det kommer jag alltid att göra_”<br/>
Nu säger jag: ”_Jag älskar dig, som en vit flagga i vinden_”<br/>
<br/>
Vinden har förlorat sin riktning. Vinden har ingen mening.<br/>
Solen och Månen leker som ett barndomsminne<br/>
Jag ser det i skymningen<br/>
Jag ser det i Sevastopol, där familjer har gått under jorden.<br/>
Månljuset doftar bränt;<br/>
åtta hemlighetsfulla män med huvor runt en eld<br/>
vänder sig mot varandra<br/>
ätande som filosofer<br/>
suddiga som högtalare<br/>
<br/>
Mellan minnet och askan lever ditt blad vidare<br/>
den sprattlande sländvingen<br/>
Var börjar din hand? Var slutar den?<br/>
Var på kartan föds ditt minne?<br/>
Var hällde du din aska?<br/>
Inte vid hav, inte vid land<br/>
någon annanstans<br/>
<br/>
Nattens våta fingrar slingrar sig fram<br/>
genom skogens alla stammar<br/>
och med sin vassa svarta penna<br/>
tecknar den ned alla svaren<br/>
och villkoren<br/>
<br/>
<br/>
<br/>
<br/>
<br/>
<br/>
Den nyinflyttade familjen som bodde ovanför hoppade och lekte på golvet och lät i mitt tak. Jag gick upp, knackade på för att be dom att dämpa sig. När dörren öppnades stod en kvinna med ett spädbarn i armarna och förklarade urskuldande att dom försökte lägga sitt barn. Jag bad om ursäkt för det, sa att jag inte förstod det. Jag skämdes. Jag hade egentligen inte sagt någonting. Det var som att jag hade gått upp dit upp bara för att be om ursäkt. Jag ville förklara för henne att jag hade brytt mig om mig själv, som man borde, men att det hade blivit fel på något sätt.
<br/>
<br/>
<br/>
<br/>
<br/>
<br/>
I februari är ibland himlen alldeles vit<br/>
man måste kika under en längre tid för att förstå<br/>
att det pågår en rörelse där<br/>
som när skådespelaren vandrar ut ur filmduken<br/>
och ser det lilla skenet från projektorn<br/>
<br/>
En man har stannat på en rastplats i februari<br/>
vänder på bilen<br/>
och backar in på andra sidan vägen<br/>
Senare genomgår en annan bil<br/>
samma manöver<br/>
och backar in framför<br/>
<br/>
Mannen som tänder en cigarett i februari tänker<br/>
_Jag vet precis vad den personen går igenom_<br/>
Det finns bara en typ som kommer hit<br/>
den som stannar tillsammans och sen<br/>
lämnar varandra<br/>
<br/>
Ingenting är sig likt i februari<br/>
Alla är nakna, naknast är småfåglarna<br/>
som flyger mellan fröbollar och pickar<br/>
Det är något med det vita<br/>
och det kalla<br/>
Ju mer jag tar på mig i februari<br/>
desto naknare blir jag<br/>
alltmer lik en talgoxe som pickar<br/>
<br/>
<br/>
<br/>
<br/>
<br/>
<br/>
När jag gick ifrån din lägenhet<br/>
lyfte kvällen en svart trädgård ur jorden<br/>
Svarta som sotflagor från en eld<br/>
såg jag aspfrön förmörka mitt synfält<br/>
skölja upp i drivor längs en väg<br/>
som en kvälls för mycket förbrukade svarta<br/>
färg. Du hade talat högt om olika män<br/>
och jag tänkt på en gång<br/>
när vi gick på gatan tillsammans och var<br/>
vackra. Jag döpte de dagarna<br/>
efter karaktärer i Downtown Abby<br/>
de som levde i källaren och serverade<br/>
Mr Carson, Mr Barrow, Mrs Patmore<br/>
den förtegne Mr Molesley<br/>
<br/>
Jag har glömt namnen på dom<br/>
du sa du bara knullade för pengar<br/>
men inte stunderna<br/>
eller vad du hade på dig<br/>
när jag hörde dem<br/>
tightsen med hål i knäna, turtles tröjan<br/>
som gick ned till naveln, hur du ofta gick<br/>
barfota på innegården<br/>
när du ropade in barnen<br/>
<br/>
Jag ringde dig flera gånger<br/>
för att få ett nummer till någon<br/>
som satt inne på nåt grönt<br/>
och gjorde det alltid på krångliga omvägar<br/>
allt för att slippa Hur mår du?<br/>
Telefonknapparna uppehöll sig<br/>
vid varje avsikt såsom en labyrint biter<br/>
sönder en möjlighet<br/>
<br/>
Avslöjande bilder på dig avslöjade sig<br/>
och bland dessa explicita<br/>
bilder på nedkastade golvmoppar och<br/>
kvastar på bottnen av dyiga sjöar<br/>
bloddrypande historier om uppgivenhet<br/>
och så vidare, och så vidare<br/>
<br/>
Jag minns också en bild av dig och mig<br/>
omslingrade runt varandra<br/>
som resterna av en snön dröjer sig kvar<br/>
omslingrade kring skuggor<br/>
Under ett kort ögonblick såg jag en reflektion<br/>
i ett butiksfönster för första gången<br/>
förstå sin fattigdom, förstå att<br/>
på nära håll låter _’aldrig mer’_ och _’för alltid’_<br/>
ganska lika lätta att glömma trots allt<br/>
<br/>
<br/>
<br/>
<br/>

#### Gråsuggorna

En bortvänd mor är mer än den idé som<br/>
aldrig fäster sig i strömmen av tankar<br/>
Letargiskt kryper den ner i dvalan under myren<br/>
i myllret av undvikande gångar<br/>

På samma sätt under stentrappan<br/>
i en åderlik spricka i betongen<br/>
under vilken en flaga puts fallit bort<br/>
vilar flera gråsuggor tätt inpå varandra<br/>
Deras uråldriga sköldar riktade mot ljuset<br/>
skyddande deras osynliga ledare<br/>

Som krökta fingerspetsar, svarta av kallbrand<br/>
slitits av, lämnats kvar, en bortglömd varning<br/>
"den som gräver efter för mycket<br/>
mister ofta hela stycket"<br/>
När jag blåser lätt på dem vaknar de till liv<br/>
och sprider sig. Så förskräckligt lätt lämnar dem<br/>
sömnen, så förskräckligt vaknar dem<br/>

En skön och givmild mor en solig eftermiddag<br/>
är en oavslutad berättelse<br/>
om barn som en gång plockade ikea-kassar<br/>
fulla med nässlor<br/>
med nakna händer och nervösa hjärtan<br/>
för att senare på kvällen tillredas en soppa<br/>

Våld äger alltid rum i köket, mer kan jag inte säga<br/>
De oomskrivbara skriken<br/>
Ibland på kvällarna lät minnen som en hel kör<br/>
av sjungande barn<br/>
Ibland har jag följt skriken ned i tunnlarna<br/>
skriken som aldrig undlät sig att fångas<br/>
som ledde mig till mina bara knän<br/>
med händerna tryckta mot öronen<br/>

eller bekanta röster, förgrenade tunnlar<br/>
under marken. Någonstans fanns det ett tunnt och<br/>
skirt snitt, det vet jag, ut<br/>
mot det inströmmande mjölkaktiga tysta ljuset<br/>
